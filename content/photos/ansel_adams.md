+++
title = 'De waarde van een foto'
date = 2017-01-01
draft = false
type = 'post'

+++

![Moonrise Hernandez](/images/Moonrise-Hernandez.jpg) 
###### *Moonrise Hernandez (Ansel Adams)*



Op 1 november 1941 om 20 seconden na 16:49 fotografeert Ansel Adams de opkomst van de maan in Hernandez, New Mexico. Ansel is op dat moment 39 en een ervaren fotograaf met een scherp oog voor compositie. Zoals Adams zegt:

> Driving south along the highway I observed a fantastic scene as we approached the village of Hernandez. In the east, the moon was rising over distant clouds and snowpeak, and in the west, the late afternoon sun glanced over a south-flowing cloud bank and blazed a brilliant white upon the crosses in the church cemetery. – Ansel Adams, 400 Photographs.

Met slechts één opname weet hij een foto te maken die zal uitgroeien tot een van de meest iconische foto’s van de Amerikaanse fotografie.  Meer tijd heeft hij niet, want in de 3 seconden die nodig waren om het negatief te vervangen, verdwijnt de zon achter de wolken, en worden de kruizen op het kerkhof niet langer belicht.

Gedurende zijn carrière maakt Adams, op bestelling, meer dan 1.000 afdrukken van de foto. Het duurt tot 1948 voor hij de basis legt voor de foto zoals we die vandaag kennen, waarbij het contrast zo zwaar wordt aangezet dat de lucht volledig zwart.

Wat me opvalt is hoe scherp deze foto is, zelfs bij een uitvergroting naar grootformaat. Ik zag de foto bij een veiling bij Sotheby’s in 2016. Dat is niet vreemd, want elk jaar worden er zo’n vijf afdrukken van Moonrise Hernandez, New Mexico geveild. Daarmee is deze foto de meest geveilde foto ter wereld.  Met veilingprijzen van $30.000-$50.000 heeft Adams een moment gevangen dat momenteel een prijskaartje heeft van $40 miljoen dollar (1.000x $40.000). Maar de waarde van het beeld voor de kijker is misschien wel vele malen hoger.

